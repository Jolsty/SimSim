 /**********************************\									
 *		Consigli prof 				*
 *									*
 * - scopo del lavoro 				*
 * - componenti che hai integrato 	*
 * - problemi che hai affrontato 	*
 * - cose da migliorare				*
 \**********************************/								  


SLIDE 1 (TITOLO):

Buongiorno, sono Andrei Ciulpan (nr. matricola 872394) e oggi presento
il progetto su cui ho lavorato durante il tirocinio all'interno di Yatta, 
un makerspace in centro a Milano, munito di un laboratorio in cui gli studenti
tirocinanti sono inseriti per partecipare allo sviluppo di progetti di physical computing.
Il progetto ha portato alla creazione di un prototipo (chiamato SimSim) 
di un sistema di controlli accessi basato su un microcontrollore da applicare poi all'interno dell'azienda. 
Si tratta di un sistema IoT (che sta per Internet of Things) in cui la connessione 
Internet viene estesa anche al mondo degli oggetti fisici comunemente chiamati "oggetti smart".  
Questi oggetti sono normalmente dotati di un processore embedded, sensori e attuatori e sono in grado
di mandare dati in rete verso il back-end di un'applicazione dove potranno poi essere salvati ed elaborati.


SLIDE 2 (SOMMARIO):

Qui ho preparato un piccolo sommario con i punti che verranno elaborati nella presentazione.


SLIDE 3 (usecase diagram):

I requisiti principali sono descritti da questo diagramma dei casi d'uso
I requisiti iniziali del progetto erano più semplificati, 
nel senso che non includevano ancora il database dell'azienda 
e il sito web per gestirlo. Questi dettagli sono stati poi
aggiunti durante la fase di sviluppo del prototipo.
Principalmente il sistema deve essere in grado di 
funzionare con tre diverse modalità di riconoscimento: 
tessere RFID, tastierino numerico (e quindi password), telecomando 
A seguito di ogni accesso avvenuto con successo, il sistema 
deve aprire la serratura di una porta e salvare automaticamente il log nel database. 
Oltre ai log degli accessi, vanno salvati anche i soci e le tessere dell'azienda.
Infatti l'amministratore deve essere in grado di fare, tramite un'interfaccia grafica (in questo 
caso un sito web), semplici operazioni CRUD (quindi di aggiungere/modificare/leggere/cancellare 
i soci e le tessere, e visualizzare i log degli accessi) 

SLIDE 4 (sviluppo del sistema embedded, componenti):

Questi sono i componenti principali del sistema embedded, che riescono a lavorare insieme 
grazie all'Arduino.
Per implementare la funzione del microcontrollore, è stato scelto l'Arduino UNO, una board 
di basso costo, open-source e facile da programmare tramite il linguaggio di programmazione 
appositamente chiamato Arduino Programming Language.
Il ricevitore RF serve per comunicare con il telecomando per via di frequenze radio
Il lettore RFID per leggere le tessere dei soci
Poi abbiamo il tastierino numerico, per dare la possibilità di entrare per via password 
L'LCD per dare informazioni all'utente (e.g. accesso consentito/negato ecc.) 
Il servomotore è l'attuatore che apre la serratura della porta 
Siccome l'Arduino UNO non può connettersi alla rete locale via WiFi, 
è stato aggiunto un chip chiamato ESP8266 che fa da intermediario tra 
l'Arduino UNO e il server.


SLIDE 5 (sviluppo del sito web, back-end):

Il server Web è stato sviluppato su un Raspberry Pi ed è hostato in locale 
all'interno di una rete privata e dedicata solo al progetto. 
Il lato server è stato implementato in JavaScript, in particolare
utilizzando Node.js, un framework open-source che esegue codice JavaScript 
al di fuori di un browser. Alcuni vantaggi principali di Node.js, oltre al fatto 
di poter creare il back-end utilizzando JavaScript, sono la programmazione a eventi (un'azione 
viene lanciata solo dopo che si è verificato un evento aumentando l'efficienza 
soprattutto nell'ambito di networking dove capita spesso di dover rimanere in attesa 
di una risposta), la scalabilità del software e NPM (node package manager - 
il più grande ecosistema di librerie open-source al mondo)
Il DBMS utilizzato è MongoDB: un DBMS open-source di tipo NoSQL ed è
orientato ai documenti. Questo significa che, anzichè avere le tipiche tabelle
di un database relazionale definite secondo uno schema rigido e fisso, si hanno dei 
documenti in formato BSON - binary JSON, ovvero la serializzazione codificata 
in binario del formato JSON - facilitando quindi l'integrazione dei dati con quasi tutte 
le applicazioni web.
Infine, la comunicazione tra il client (ovvero browser) e il server è basata sull'approccio 
REST (Representational State Transfer) in cui il concetto più importante è l'esistenza 
di risorse del server a cui si possono accedere tramite identificatori univoci chiamati URI.
Generalmente le API RESTful sfruttano le chiamate HTTP per dare la possibilità ai client di 
leggere, aggiornare, creare e rimuovere risorse.


SLIDE 6 (sviluppo del sito web, mvc):

L'applicazione web segue uno dei più famosi pattern architetturali conosciuti: MVC (model-view-controller)
L'idea consiste nella modularizzazione del codice per garantire l'indipendenza tra i dati e l'interfaccia,
rendendo il codice più facile da comprendere, più scalabile e riutilizzabile.
Infatti l'applicazione è separata in tre principali componenti: il modello, la vista e il controller 
Il modello corrisponde alla struttura e alla logica dei dati dell'applicazione (in questo caso corrisponde 
agli schemi dei documenti di MongoDB). Il modello è manipulato dal controller ed è usato per aggiornare la vista.
La vista corrisponde all'interfaccia utente dell'applicazione e rappresenta il modo in cui vengono presentati 
i dati all'utente.
Tramite l'interfaccia grafica (e.g. click di un pulsante) il controller accetta l'input dell'utente e lo trasforma in comandi 
per il modello, così da recuperare i dati richiesti e inviarli alla vista.

SLIDE 7 (sviluppo del sito web, front-end):

Il termine front-end rappresenta l'interfaccia dell'applicazione, 
ovvero la parte visibile agli utenti e quella con cui essi interagiscono.
Ho usato HTML per la struttura e il contenuto, 
JavaScript per aggiungere dinamicità e CSS per lo stile.
Per quanto riguarda JavaScript ho usato jQuery, una libreria molto diffusa (soprattutto
qualche anno fa) proposta a ridurre e semplificare il codice, ad un basso costo di performance.
Per il passaggio dei dati dal server al client ho usato EJS, un linguaggio di templating che permette
di incorporare codice JavaScript all'interno dei documenti HTML. 
Per quanto riguarda lo stile, ho usato un template della W3CSS.
L'intero sito web è responsivo, ovvero è stato progettato per essere visualizzabile 
su qualsiasi tipo di dispositivo.

SLIDE 8 (problemi affrontati):

Siccome il server è ospitato in locale, non c'era bisogno di avere la connessione Internet sul Raspberry Pi:
la mancanza di connessione ha sollevato un problema: il Raspberry Pi non ha un orologio interno e per tenere traccia 
del tempo deve connettersi a dei server NTP. Questo significa che non poteva salvare i log con la data e l'ora corrente.
Per aggirare il problema, ho usato un RTC (real-time clock) che può essere interrogato direttamente dall'Arduino.
In questo modo l'Arduino può incorporare la data e l'ora direttamente all'interno del log.

Durante lo sviluppo ho scoperto che Raspbian, il sistema operativo 
progettato per i Raspberry Pi, non è ancora stato aggiornato 
per essere un sistema operativo a 64 bit, perciò non poteva sfruttare al meglio 
l'architettura ARM a 64 bit del modello usato. Questo comportava alcune incompatibilità:
MongoDB su 32 bit era limitato a 2 GB di dati e aveva problemi a connettersi 
con l'ultima versione di Node.js.
Come soluzione a questo problema ho deciso di installare openSUSE, che non è stato progettato 
per il Raspberry Pi e quindi offriva una prestazione minore, ma non ha creato grossi problemi.

L'ingresso nello spazio di Yatta è regolato da un tesseramento: ogni anno, tutte le tessere non rinnovate 
vengono disattivate: per evitare di farlo manualmente, ho implementato uno scheduler che viene eseguito automaticamente 
una volta all'anno.


SLIDE 9 (possibili miglioramenti):

Prima di essere messo in utilizzo, ci sono alcuni possibili miglioramenti 
per portare il prototipo più verso lo standard attuale dei sistemi commerciali.

Al momento, il progetto dispone di una rete LAN privata a cui può accedere solo l'amministratore. 
Per evitarlo, si potrebbe creare un sistema di login sul sito web per far sì che possano accedere solo le persone verificate 

E' possibile far sì che l'Arduino sia attivo soltanto durante la fascia oraria di lavoro, quando c'è qualcuno 
presente in sede. 

L'Arduino è stato programmato per chiudere la porta dopo un certo intervallo di tempo. E' possibile aggiungere 
un sensore per il rilevamento delle persone per far in modo che la porta venga chiusa solo quando non ci sono 
più persone nella vicinanza.

Inoltre si potrebbe installare un sistema di allarme per quando la porta viene aperta forzatamente durante la fascia oraria 
di inattività. 

SLIDE 10 (prototipo SimSim):

Questo è il prototipo finale che è stato presentato anche all'Arduino Day. 
Vorrei ringraziare la mia collega Cecilia per la creazione del modello 3D 

SLIDE 11 (addio): 

Ringrazio la commissione, il mio relatore Dott. Andrea Trentini e correlatore Marco Lanza, e tutti quelli presenti per l'attenzione.


